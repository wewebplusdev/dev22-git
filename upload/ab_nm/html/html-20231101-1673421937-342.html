<div class="day-month" style="box-sizing: border-box; margin: 0px; padding: 0px; direction: ltr; color: rgb(43, 60, 148); font-family: Tahoma; line-height: 1.2em; font-size: 16px;">
<div class="day" style="box-sizing: border-box; margin: 0px; padding: 0px; direction: ltr; font-size: 1.5em; font-weight: bold;">4 มิถุนายน 2561</div>
</div>

<h3 style="box-sizing: border-box; margin: 15px 0px; padding: 0px; direction: ltr; font-family: tahoma; font-weight: bold; color: rgb(43, 60, 148); text-rendering: optimizelegibility; line-height: 1.2em; font-size: 1.2em;">&nbsp;</h3>

<p style="box-sizing: border-box; color: rgb(72, 72, 72); text-decoration-line: none; line-height: inherit; cursor: default;">ประกาศแล้วสุดยอดผลงานการออกแบบเครื่องประดับครั้งที่ 12 GIT&rsquo;s World Jewelry Design Awards 2018</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">กรุงเทพ 4 มิถุนายน 2561: สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) หรือ GIT ร่วมกับกรรมการผู้ทรงคุณวุฒิผู้เชี่ยวชาญออกแบบอัญมณีและเครื่องประดับ&nbsp;<strong style="box-sizing: border-box; line-height: inherit;">เฟ้นเลือก 5 ผลงานออกแบบเครื่องประดับเข้ารอบชิงชนะเลิศ ในโครงการประกวดออกแบบเครื่องประดับครั้งที่ 12 (GIT&rsquo;s World Jewelry Design Awards 2018) พร้อมส่งผลิตเป็นเครื่องประดับจริง ก่อนตัดสินรอบชิงชนะเลิศ วันที่ 7 กันยายน 2561 ภายในงาน Bangkok Gems &amp; Jewelry Fair ครั้งที่ 62 ณ ชาเลนเจอร์ฮอลล์ อิมแพ็ค เมืองทองธานี และเชิญชวนผู้สนใจโหวตรางวัล Popular Design Award 2018 โดยเลือกแบบเครื่องประดับที่ชื่นชอบมากที่สุด จากผลงานที่ผ่านการคัดเลือกรอบแรก 20 แบบวาด</strong><br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">นางดวงกมล เจียมบุตร ผู้อำนวยการสถาบัน GIT เปิดเผยว่า โครงการประกวดออกแบบเครื่องแบบ ครั้งที่ 12 จัดภายใต้หัวข้อ The Pearl of Wisdom - Illumination from under the Surface</strong>&nbsp;เพื่อส่งเสริมให้ไข่มุกเป็นที่รู้จักแพร่หลายมากขึ้น โดยผู้เข้าส่งผลงานออกแบบต้องนำไข่มุกหรือเปลือกหอยมุกมาเป็นองค์ประกอบหลักในการออกแบบเครื่องประดับให้สวยงาม และต้องผลิตเป็นเครื่องประดับเพื่อการจำหน่ายได้จริง ซึ่งเป็นการสนับสนุนการแจ้งเกิดของดีไซเนอร์รุ่นใหม่ให้กับวงการอัญมณีและเครื่องประดับ<br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">&quot;ปีนี้มีผู้สนใจส่งผลงานเข้าประกวดรวม 333 แบบวาด แบ่งเป็นผลงานจากประเทศไทย 157 แบบวาด และจากต่างประเทศ 176 แบบวาด</strong>&nbsp;โดยคณะกรรมการได้คัดเลือก 20 ผลงานออกแบบผ่านรอบแรก และ 5 ชิ้นงานที่ได้คะแนนสูงสุดได้เข้ารอบชิงชนะเลิศ ซึ่งจะนำไปผลิตเป็นเครื่องประดับจริง แต่ละชิ้นงานมีเอกลักษณ์เฉพาะตัว โดดเด่น สวยงามแตกต่างกันไป แสดงถึงศักยภาพของนักออกแบบที่สามารถนำวัสดุต่างๆ มาผสมผสานกับไอเดียสร้างสรรค์และถ่ายทอดผ่านชิ้นงานได้อย่างดี ซึ่งก็ต้องรอชมว่าเมื่อผลิตเป็นเครื่องประดับจริงจะมีความงดงามเพียงใด&quot; นางดวงกมล กล่าว<br style="box-sizing: border-box;" />
<br style="box-sizing: border-box;" />
ในการประกวดครั้งนี้ สถาบัน GIT ได้รับเกียรติจากผู้ทรงวุฒิด้านการออกแบบเครื่องประดับร่วมเป็นคณะกรรมการตัดสิน ได้แก่&nbsp;<strong style="box-sizing: border-box; line-height: inherit;">นายสุริยน ศรีอรทัยกุล กรรมการผู้จัดการบริษัท บิวตี้เจมส์ แฟคตอรี่ จำกัด นายศรัณ สมรักษ์ บอร์ดบริหารด้านการตลาดภูเก็ต เพิร์ล กรุ๊ป ดร.พีรวัฒน์ สุรเศรษฐ กรรมการผู้จัดการ L.S. Jewelry Group นายชาญชัย เลิศกุลทานนท์ รองประธานกรรมการ การผลิตกลุ่มและผลิตภัณฑ์ใหม่ บริษัท PANDORA PRODUCTION จำกัด มร. Kim Tae-Hyung, ผู้อำนวยการศูนย์อัญมณีของ Jewelry Small Traders and Enterprisers Specialization Support Center จากประเทศเกาหลีใต้</strong><br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">สำหรับผลงานที่ผ่านเข้ารอบชิงชนะเลิศ 5 ผลงาน ได้แก่ ผลงานชื่อ Atom ออกแบบโดย นายกิติศักดิ์ หมายเจริญ ผลงานชื่อ Poseidon ออกแบบโดย นายจิรวัฒน์ สมเสนาะ ผลงานชื่อ Sparkle Light of Undersea ออกแบบโดย นายสิปปกร อวดคม ผลงานชื่อ Arise ออกแบบโดย นางสาวสุพัจนา ลิ่มวงศ์ และผลงานชื่อ The Blooming of wisdom ออกแบบโดย Mr. Indika Wijayarathna จากประเทศซาอุดิอาระเบีย</strong><br style="box-sizing: border-box;" />
<br style="box-sizing: border-box;" />
ทั้งนี้ จะนำผลงานออกแบบที่ผ่านเข้ารอบชิงชนะเลิศจำนวน 5 ผลงานที่ได้คะแนนสูงสุดไปผลิตเป็นเครื่องประดับจริง และผลงานแบบวาดที่ผ่านการคัดเลือกทั้ง 20 ผลงานจะนำไปจัดแสดงในนิทรรศการภายในงาน Bangkok Gems &amp; Jewelry Fair ครั้งที่ 62 ซึ่งจะจัดขึ้นระหว่างวันที่ 7-11 กันยายน 2561 ณ ชาเลนเจอร์ฮอลล์ ศูนย์แสดงสินค้าและการประชุมอิมแพ็ค เมืองทองธานี และจะประกาศผลการตัดสินรางวัลชนะเลิศในวันที่ 7 กันยายน 2561 ภายในงานดังกล่าว<br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">สำหรับผู้ชนะการประกวดครั้งนี้มีสิทธิได้รับเงินรางวัลรวมมูลค่า 9,000 เหรียญสหรัฐ หรือกว่า 315,000 บาท พร้อมโล่พระราชทานจากสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี โดยแบ่งเป็นรางวัลจากการตัดสินของคณะกรรมการผู้ทรงคุณวุฒิ และรางวัล Popular Design Award 2018 ซึ่งให้ผู้สนใจทั่วไปโหวตเลือกผลงานออกแบบที่ชื่นชอบมากที่สุด จากผลงานผ่านการคัดเลือกรอบแรก 20 แบบ ได้ที่เว็บไซต์ www.git.or.th ตั้งแต่วันที่ 18 มิถุนายน 2561 เป็นต้นไป</strong></p>
