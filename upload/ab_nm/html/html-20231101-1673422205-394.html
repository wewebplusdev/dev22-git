<div class="day-month" style="box-sizing: border-box; margin: 0px; padding: 0px; direction: ltr; color: rgb(43, 60, 148); font-family: Tahoma; line-height: 1.2em; font-size: 16px;">
<div class="day" style="box-sizing: border-box; margin: 0px; padding: 0px; direction: ltr; font-size: 1.5em; font-weight: bold;">8 มิถุนายน 2561</div>
</div>

<h3 style="box-sizing: border-box; margin: 15px 0px; padding: 0px; direction: ltr; font-family: tahoma; font-weight: bold; color: rgb(43, 60, 148); text-rendering: optimizelegibility; line-height: 1.2em; font-size: 1.2em;">&nbsp;</h3>

<p style="box-sizing: border-box; color: rgb(72, 72, 72); text-decoration-line: none; line-height: inherit; cursor: default;">GIT จัดงาน &quot;GIT ALUMNI 2018&quot; มุ่งสร้างเครือข่าย เชื่อมความสัมพันธ์ศิษย์เก่า-ศิษย์ปัจจุบัน</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">GIT รวมพลศิษย์เก่า-ศิษย์ปัจจุบันฉลองครบรอบ 20 ปี ร่วมงาน GIT ALUMNI 2018 มุ่งสร้างเครือข่ายเชื่อมความสัมพันธ์ ตลอดจนแลกเปลี่ยนประสบการณ์ต่างๆ อันจะก่อให้เกิดเครือข่ายที่เป็นประโยชน์ต่ออุตสาหกรรม กิจกรรมภายในงานประกอบด้วยแฟชั่นโชว์เครื่องประดับจากบรรดาศิษย์จากสถาบัน รวมทั้ง Dinner Talk หัวข้อ &ldquo;Digital Marketing ในยุค Thailand 4.0&rdquo; จากคุณชาคริต จันทร์รุ่งสกุล กูรูด้านอัญมณีและเครื่องประดับ รวมถึงการเสวนาจากเหล่าศิษย์เก่าที่มาแชร์ประสบการณ์การทำธุรกิจให้ประสบความสำเร็จในหัวข้อ &quot;Success Story&quot; ปิดท้ายด้วยความสนุกสนานกับมินิคอนเสิร์ต &quot;ว่าน ธนกฤต&quot; ณ ห้องแกรนด์ บอลรูม โรงแรมเชอราตัน แกรนด์ สุขุมวิท เมื่อวันที่ 8 มิถุนายนที่ผ่านมา<br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">นายราเชนทร์ พจนสุนทร ประธานคณะกรรมการสถาบันวิจัยและพัฒนาอัญมณีและเครื่องประดับแห่งชาติ</strong>&nbsp;กล่าวว่า &quot;GIT เป็นหน่วยงานในกำกับของกระทรวงพาณิชย์ ซึ่งมีภารกิจหลักในการเสริมสร้างความเข้มแข็งแก่ผู้ประกอบการอัญมณีและเครื่องประดับไทยให้สามารถแข่งขันได้ทั้งในระดับประเทศและนานาชาติ โดยให้บริการตรวจสอบรับรองคุณภาพอัญมณีและเครื่องประดับที่ได้รับความเชื่อถือในระดับสากล และเปิดหลักสูตรการฝึกอบรมเพื่อพัฒนาศักยภาพบุคลากรในวงการนี้อย่างต่อเนื่อง นอกจากนี้ ยังเป็นศูนย์การเรียนรู้ด้านอัญมณีและเครื่องประดับที่ครบวงจรที่สุดในประเทศไทย&quot;<br style="box-sizing: border-box;" />
<br style="box-sizing: border-box;" />
&quot;ตลอดระยะเวลา 20 ปี GIT เปิดหลักสูตรฝึกอบรมให้ความรู้และแบ่งปันประสบการณ์ด้านอัญมณีและเครื่องประดับให้แก่ศิษย์เก่า-ศิษย์ปัจจุบันกว่า 3,000 ราย ทั้งหลักสูตรทางด้านอัญมณีศาสตร์ การบริหารการตลาดอัญมณีและเครื่องประดับขั้นสูง หลักสูตรธุรกิจทองคำและโลหะมีค่า ตลอดจนงานสัมมนาและการอบรมอื่นๆ อีกมาก ปัจจุบันบรรดาศิษย์เก่าที่จบหลักสูตรนำความรู้ที่ได้รับไปพัฒนาและต่อยอดธุรกิจอัญมณีและเครื่องประดับจนเติบโตขึ้นเป็นที่รู้จักในวงกว้าง&nbsp;<strong style="box-sizing: border-box; line-height: inherit;">อาทิ แบรนด์ PonK SmiTHi, JITTRAKARN, MALIKA, ARQUETYPE&quot;</strong><br style="box-sizing: border-box;" />
<br style="box-sizing: border-box;" />
&quot;งาน GIT ALUMNI 2018 ครั้งนี้ จัดขึ้นเพื่อเชื่อมความสัมพันธ์ระหว่างกัน โดยเปิดโอกาสให้ผู้มาร่วมงานได้พูดคุยแลกเปลี่ยนความรู้ประสบการณ์กับคณาจารย์ บุคลากร และศิษย์ปัจจุบัน ซึ่งจะก่อให้เกิดเครือข่ายอันเป็นประโยชน์และสนับสนุนธุรกิจระหว่างกันขึ้น จนกลายเป็นเครือข่ายบุคลากรชั้นนำของอุตสาหกรรมอัญมณีและเครื่องประดับที่ใหญ่ที่สุดของประเทศไทยในอนาคต เครือข่ายศิษย์เก่าของ GIT จะมีส่วนสำคัญอย่างมาก ในการพัฒนาวงการอัญมณีและเครื่องประดับไทยให้เข้มแข็งและเติบโต&quot; นายราเชนทร์ กล่าวทิ้งท้าย</p>
