<p>1 กรกฎาคม 2565<br />
<br />
GIT จับมือ Shop Channel สร้างความเชื่อมั่นผู้บริโภคอัญมณีและเครื่องประดับ หนุนผู้ประกอบการขยายช่องทางการค้าผ่านแพลตฟอร์ม Home Shopping 24 ชั่วโมง วันที่ 1 กรกฎาคม 2565 นายสุเมธ ประสงค์พงษ์ชัย ผู้อำนวยการสถาบันวิจัยและพัฒนาอัญมณีและเครื่องประดับแห่งชาติ ร่วมลงนามบันทึกความเข้าใจความร่วมมือระหว่าง GIT และ Shop Channel ด้านการจัดกิจกรรมภายใต้โครงการซื้อด้วยความมั่นใจ Buy With Confidence โดยมีนายสรโชติ อำพันวงษ์ ประธานเจ้าหน้าที่บริหาร บริษัท ช้อป โกลบอล (ประเทศไทย) จำกัด เป็นผู้ลงนาม ภายในงานสหกรุ๊ปแฟร์ Saha Group Fair ครั้งที่ 26<br />
<br />
บริษัท ช้อปโกลบอล (ประเทศไทย) จำกัด ในเครือสหพัฒน์ ดำเนินธุรกิจขายตรงบนทีวีและสื่อหลายช่องทาง ภายใต้ชื่อ Shop Channel ซึ่งจำหน่ายสินค้ากลุ่มอัญมณีและเครื่องประดับเป็นหนึ่งในสินค้าหลักมากว่า 7 ปี มีมุ่งมั่นที่จะช่วยส่งเสริมสนับสนุนสินค้ากลุ่มนี้ให้เติบโตทั้งในและต่างประเทศ โดยให้ความสำคัญกับคุณภาพสินค้า และความมั่นใจให้กับลูกค้า ซึ่งดำเนินธุรกิจการตลาดแบบขายตรงในรูปแบบ real-time เผยแพร่ผ่านช่องทางโทรทัศน์ อินเทอร์เน็ต และ Social Media โดยนำเสนอรายการผ่านรูปแบบความบันเทิง 24 ชั่วโมง<br />
<br />
การลงนามในครั้งนี้ ถือเป็นก้าวสำคัญของความร่วมมือระหว่างภาครัฐและเอกชน เพื่อยกระดับคุณภาพ และความมั่นใจในสินค้าต่อลูกค้าทั่วโลก ให้เชื่อมั่นในมาตรฐานสินค้าของไทย และทาง SHOP CHANNEL พร้อมให้การสนับสนุนในทุกรูปแบบ เพื่อให้บรรลุวัตถุประสงค์ร่วมกัน<br />
<br />
ข้อมูลเพิ่มเติม https://www.git.or.th/ https://www.shopch.in.th/ สนใจสอบถามรายละเอียดเพิ่มเติม โทร 02 634 4999 ต่อ 635-642</p>
