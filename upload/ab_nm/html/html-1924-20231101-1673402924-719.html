<p style="text-align: center;"><img alt="" src="/ckeditor/upload/files/1673345952_img01.jpg" style="width: 700px; height: 352px;" /></p>

<p>&nbsp;</p>

<p><strong style="box-sizing: border-box; line-height: inherit; color: rgb(72, 72, 72); font-family: tahoma; font-size: 18px;">GIT จัดประกวดออกแบบเครื่องประดับ ชิงเงินรางวัลเฉียด 3 แสนบาท</strong><span style="color: rgb(72, 72, 72); font-family: tahoma; font-size: 14px;">&nbsp;เผยปีนี้เปิดให้นักออกแบบใช้จินตนาการได้อย่างไม่จำกัด สามารถใช้วัสดุต่างๆ มาประกอบได้ เพื่อให้สามารถสร้างสรรค์ผลงานที่พิเศษขึ้นมาใหม่ ประกาศผลตัดสินรอบแรก 9 ก.ค.นี้ ก่อนนำไปผลิตเป็นเครื่องประดับจริงโชว์ในงานบางกอกเจมส์ เดือน ก.ย. 63</span><br style="box-sizing: border-box; color: rgb(72, 72, 72); font-family: tahoma; font-size: 14px;" />
<br style="box-sizing: border-box; color: rgb(72, 72, 72); font-family: tahoma; font-size: 14px;" />
<strong style="box-sizing: border-box; line-height: inherit; color: rgb(72, 72, 72); font-family: tahoma; font-size: 18px;">นางดวงกมล เจียมบุตร ผู้อำนวยการสถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) หรือจีไอที เปิดเผยว่า จีไอทีได้จัดโครงการประกวดออกแบบเครื่องประดับ GIT&rsquo;s World Jewelry Design Award 2020 ภายใต้แนวคิด &quot;Beyond Jewelry : Artistic Elegance of Gems&quot;</strong><span style="color: rgb(72, 72, 72); font-family: tahoma; font-size: 14px;">&nbsp;โดยมีความพิเศษแตกต่างจากปีที่ผ่านมา เพราะไม่จำกัดชนิดของอัญมณีที่นำมาใช้ เพื่อเปิดโอกาสให้นักออกแบบได้ใช้จินตนาการได้อย่างไร้ขีดจำกัด ปลดปล่อยความคิดสร้างสรรค์ได้อย่างเต็มที่ เพื่อสร้างสรรค์งานออกแบบที่เต็มเปี่ยมไปด้วยคุณค่าและความงดงามของอัญมณี ผสมผสานกับประโยชน์ใช้สอย และยังสามารถนำวัสดุใหม่ๆ เช่น ไม้ พลาสติก เรซิน เทคนิคการเย็บปักถักร้อย และนวัตกรรมอื่นๆ มาใช้ได้ด้วย</span><br style="box-sizing: border-box; color: rgb(72, 72, 72); font-family: tahoma; font-size: 14px;" />
<br style="box-sizing: border-box; color: rgb(72, 72, 72); font-family: tahoma; font-size: 14px;" />
<strong style="box-sizing: border-box; line-height: inherit; color: rgb(72, 72, 72); font-family: tahoma; font-size: 18px;">&quot;จิวเวลรีไม่ได้เป็นแค่เครื่องประดับที่สวยงามอย่างเดียว แต่ควรมีประโยชน์ใช้สอยอื่นเพิ่มด้วย เราคาดหวังจะเห็นผลงานออกแบบใหม่ๆ ที่ฉีกกรอบเดิมๆ สามารถนำมาพัฒนาเป็นจิวเวลรี่ที่จำหน่ายได้จริง</strong><span style="color: rgb(72, 72, 72); font-family: tahoma; font-size: 14px;">&nbsp;ซึ่งทางจีไอทีร่วมกับพันธมิตรจะนำแบบวาดที่เข้ารอบสุดท้ายมาผลิตเป็นเครื่องประดับจริงเพื่อโชว์ในงานบางกอกเจมส์ แอนด์ จิวเวลรี แฟร์ ครั้งที่ 66 ในเดือน ก.ย. 2563 ปีนี้ด้วย&quot;</span><br style="box-sizing: border-box; color: rgb(72, 72, 72); font-family: tahoma; font-size: 14px;" />
<br style="box-sizing: border-box; color: rgb(72, 72, 72); font-family: tahoma; font-size: 14px;" />
<strong style="box-sizing: border-box; line-height: inherit; color: rgb(72, 72, 72); font-family: tahoma; font-size: 18px;">สำหรับการประกวดครั้งนี้ มีรางวัลมูลค่ารวมกว่า 9,500 เหรียญสหรัฐ โดยผู้ชนะเลิศจะได้รับเงินรางวัลมูลค่า 4,000 เหรียญสหรัฐ พร้อมโล่เกียรติยศ รองชนะเลิศอันดับ 1 รับเงินรางวัลมูลค่า 3,000 เหรียญสหรัฐ พร้อมโล่เกียรติยศ รองชนะเลิศอันดับ 2 เงินรางวัล 1,500 เหรียญสหรัฐ พร้อมโล่เกียรติยศ และรางวัลชมเชย 1 รางวัล เงินรางวัล 1,000 เหรียญสหรัฐ พร้อมโล่เกียรติยศ</strong><span style="color: rgb(72, 72, 72); font-family: tahoma; font-size: 14px;">&nbsp;โดยจะประกาศผลการตัดสินรอบแรกจากแบบวาดในวันที่ 9 ก.ค.2563</span><br style="box-sizing: border-box; color: rgb(72, 72, 72); font-family: tahoma; font-size: 14px;" />
<br style="box-sizing: border-box; color: rgb(72, 72, 72); font-family: tahoma; font-size: 14px;" />
<span style="color: rgb(72, 72, 72); font-family: tahoma; font-size: 14px;">ทั้งนี้ นักออกแบบจะต้องส่งแบบวาดไม่จำกัดเทคนิค หรือภาพเขียนจากโปรแกรมคอมพิวเตอร์ที่ตรงกับหัวข้อ จำนวนไม่น้อยกว่า 3 ชิ้นใน 1 ชุด หรือคอลเลกชัน โดยต้องมีสร้อยคอและเครื่องประดับอื่นๆ เช่น ต่างหู แหวน กำไล เป็นต้น</span><br style="box-sizing: border-box; color: rgb(72, 72, 72); font-family: tahoma; font-size: 14px;" />
<br style="box-sizing: border-box; color: rgb(72, 72, 72); font-family: tahoma; font-size: 14px;" />
<strong style="box-sizing: border-box; line-height: inherit; color: rgb(72, 72, 72); font-family: tahoma; font-size: 18px;">ผู้สนใจสามารถดาวน์โหลดใบสมัครและส่งผลงานเข้าประกวดได้ตั้งแต่วันนี้ - 30 มิ.ย. 2563</strong><span style="color: rgb(72, 72, 72); font-family: tahoma; font-size: 14px;">&nbsp;ผ่านทางออนไลน์ที่เว็บไซต์&nbsp;</span><a href="http://www.gitwjda.com/" style="box-sizing: border-box; color: rgb(0, 0, 255); text-decoration-line: none; line-height: inherit; font-family: tahoma; font-size: 14px;">www.gitwjda.com</a><span style="color: rgb(72, 72, 72); font-family: tahoma; font-size: 14px;">&nbsp;หรือส่งผลงานพร้อมใบสมัครทางไปรษณีย์ หรือส่งผลงานด้วยตัวเองที่ฝ่ายฝึกอบรม สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) 140 อาคารไอทีเอฟ ทาวเวอร์ ชั้น 3 ถนนสีลม แขวงสุริยวงศ์ เขตบางรัก กรุงเทพฯ 10500 หรือสอบถามข้อมูลเพิ่มเติมที่ ฝ่ายฝึกอบรม โทร 0-2634-4999 ต่อ 301-306 และ 311-312</span></p>
