<p>GIT เดินหน้าจัดกิจกรรมส่งเสริมค่านิยมและทัศนคติที่ดีในการปฏิบัติงานตามมาตรฐานทางจริยธรรมอย่างต่อเนื่อง เพื่อขับเคลื่อนและพัฒนา ด้านคุณธรรมและความโปร่งใสในการดำเนินงาน ควบคู่กับการเสริมสร้างความสุขและความผูกพันภายในองค์กร เพื่อส่งเสริมวัฒนธรรมคุณธรรมภายในองค์กรควบคู่กับการเสริมสร้างความสุขในการทำงาน สถาบันวิจัยและพัฒนาอัญมณีและเครื่องประดับแห่งชาติ (องค์การ มหาชน) จึงได้เดินหน้าจัดกิจกรรมจิบน้ำชาระหว่างผู้บริหารและเจ้าหน้าที่ของสถาบันอย่างต่อเนื่อง โดยเมื่อวันที่ 23 และ 28 มิถุนายน 2565 เวลา 09.00-11.00 น. ณ ห้องสมุด ชั้น 1 อาคารไอทีเอฟ ทาวเวอร์ และเมื่อวันที่ 12 และ 21 กรกรฎาคม 2565 เวลา 09.00-11.00 น. ณ ห้องประชุม ชั้น 6 ผู้อำนวยการสถาบันและเจ้าหน้าที่ ผู้แทนของแต่ละฝ่ายงานได้ร่วมกันแลกเปลี่ยนความคิดเห็น แบ่งปันประสบการณ์ในการทำงาน รวมถึงข้อเสนอแนะในการพัฒนา/ปรับปรุงงานบริการของสถาบัน เพื่อ ส่งเสริมค่านิยมและทัศนคติในการปฏิบัติงานที่ได้รับมอบหมายอย่างเต็มความสามารถด้วยความซื่อสัตย์สุจริต มีวินัย และมีความรับผิดชอบ นอกเหนือจากการร่วมกัน เสริมสร้างความสุขในการทำงานและความผูกพันภายในองค์กร อันจะเป็นส่วนหนึ่งในการส่งเสริมวัฒนธรรมองค์กรด้านคุณธรรมและความโปร่งใสในการดำเนินงาน รวมถึงความสัมพันธ์ที่ดีและความสามัคคีในองค์กร</p>
