<div class="day-month" style="box-sizing: border-box; margin: 0px; padding: 0px; direction: ltr; color: rgb(43, 60, 148); font-family: Tahoma; line-height: 1.2em; font-size: 16px;">
<div class="day" style="box-sizing: border-box; margin: 0px; padding: 0px; direction: ltr; font-size: 1.5em; font-weight: bold;">4-8 กุมภาพันธ์ 2558</div>
</div>

<h3 style="box-sizing: border-box; margin: 15px 0px; padding: 0px; direction: ltr; font-family: tahoma; font-weight: bold; color: rgb(43, 60, 148); text-rendering: optimizelegibility; line-height: 1.2em; font-size: 1.2em;">&nbsp;</h3>

<p style="box-sizing: border-box; color: rgb(72, 72, 72); text-decoration-line: none; line-height: inherit; cursor: default;">GIT บุกตลาดสหรัฐอเมริกา แสดงศักยภาพการเป็นศูนย์ปฏิบัติการตรวจสอบอัญมณีระดับโลก</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">เมื่อวันที่ 3-8 กุมภาพันธ์ พ.ศ. 2558 ที่ผ่านมา สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) เข้าร่วมงานแสดงสินค้าอัญมณีและเครื่องประดับนานาชาติ&nbsp;<strong style="box-sizing: border-box; line-height: inherit;">AGTA GEMFAIR TUCSON 2015</strong>&nbsp;จัดขึ้น ณ รัฐแอริโซน่า ประเทศสหรัฐอเมริกา ภายใน&nbsp;<strong style="box-sizing: border-box; line-height: inherit;">Tucson Convention Center</strong></p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">GIT เน้นย้ำความเป็นศูนย์ปฏิบัติการตรวจสอบอัญมณีระดับโลก ภายใต้การกำกับดูแลของกระทรวงพาณิชย์ โดยการเข้าร่วมออกบูธภายในงาน&nbsp;<strong style="box-sizing: border-box; line-height: inherit;">AGTA GEMFAIR TUCSON 2015</strong>&nbsp;ตั้งอยู่ในโซน&nbsp;<strong style="box-sizing: border-box; line-height: inherit;">Galleria &amp; Lobby</strong>&nbsp;โดยมีวัตถุประสงค์เพื่อสร้างความเชื่อมั่น และสร้างภาพลักษณ์ที่ดีของการเป็นสถาบันแห่งชาติ และมุ่งให้ทั่วโลกรู้จักใบรับรองคุณภาพอัญมณีและเครื่องประดับของ GIT ผ่านงานแสดงสินค้าอัญมณีและเครื่องประดับระดับโลก รวมถึงให้ข้อมูลงานบริการด้านต่างๆ อาทิ การตรวจสอบและออกใบรับรองสินค้าอัญมณีและเครื่องประดับและหลักสูตรฝึกอบรม โดยกิจกรรมภายในบูธประกอบด้วย การจำหน่ายหนังสือ&nbsp;<strong style="box-sizing: border-box; line-height: inherit;">Ruby &amp; Sapphire: A Collector&rsquo;s Guide</strong>&nbsp;พร้อมให้คำปรึกษาเกี่ยวกับการตรวจสอบอัญมณีเบื้องต้นและแลกเปลี่ยนความคิดเห็นในเรื่องอัญมณี อีกทั้งยังจัดแสดงตัวอย่างใบรับรองคุณภาพอัญมณีและเครื่องประดับ ซึ่ง GIT สามารถตรวจสอบและรับรองผลได้อย่างแม่นยำและได้มาตรฐานเป็นที่ยอมรับในระดับนานาชาติ รวมถึงมีโอกาสสร้างพันธมิตรด้านวิชาการกับ นักอัญมณีศาสตร์ทั่วโลกที่มารวมตัวกัน ณ งาน AGTA GEMFAIR TUCSON 2015 พร้อมกันนี้มีผู้ให้ความสนใจสอบถามเกี่ยวกับงาน Bangkok Gems Jewelry and Watch Fair 2015 และทางสถาบันได้ให้ข้อมูลผ่านทางแผ่นพับประชาสัมพันธ์ และได้ให้คำแนะนำเข้าร่วมงานอย่างละเอียด</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">นอกจากนี้ ดร.พรสวาท วัฒนกูล ผู้อำนวยการสถาบัน ได้ร่วมหารือกับคุณจิรภาพรรณ มลิทอง ผู้อำนวยการสำนักงานส่งเสริมการค้าระหว่างประเทศ ณ นครลอสแอนเจลิส เพื่อหาแนวทางในการสนับสนุนผู้ประกอบการอัญมณีและเครื่องประดับไทยในอนาคต และได้มีโอกาสเยี่ยมชมบูธจากประเทศไทยที่ได้เข้าร่วมงาน&nbsp;<strong style="box-sizing: border-box; line-height: inherit;">The Gem &amp; Jewelry Exchange (GJX)</strong>&nbsp;ซึ่งมีผู้ประกอบการไทยเข้าร่วมงานกว่า 25 ราย</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ดร.พรสวาท วัฒนกูล ผู้อำนวยการสถาบัน และนางสาวนำรวี สุเสวี นักวิชาการอัญมณี ได้เข้าร่วมงานประชุมระดับนานาชาติเพื่อแลกเปลี่ยนความรู้ทางวิชาการ และร่วมแลกเปลี่ยนประสบการณ์ด้านอัญมณีซึ่งจัดเป็นประจำทุกปีควบคู่กับงาน Tucson Gem Show ซึ่งนับว่าเป็นประโยชน์อย่างยิ่งต่อวงการอัญมณีของโลกโดยภายในงานประชุมได้รับการตอบรับจากผู้เชี่ยวชาญด้านอัญมณีระดับแนวหน้าของโลกเข้าร่วมเป็นส่วนหนึ่งของงาน</p>
