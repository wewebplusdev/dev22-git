<p>GIT โชว์ศักยภาพงานวิจัยถ่ายทอดองค์ความรู้ในงานสัมมนาวิชาการนานาชาติ &quot;วิทยาศาสตร์ธรรมชาติ ครั้งที่ 3&quot;<br />
สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) โชว์ศักยภาพงานวิจัยผ่านงานสัมมนาวิชาการนานาชาติ &quot;วิทยาศาสตร์ธรรมชาติ ครั้งที่ 3: ความยั่งยืนทางด้านทรัพยากรธรรมชาติและความรับผิดชอบต่อสังคม&quot; (The 3rd International Seminar on Natural Science: Natural Resource Sustainability and People&rsquo;s Responsibility for Society) จัดโดยองค์การพิพิธภัณฑ์วิทยาศาสตร์แห่งชาติ (อพวช.) สังกัดกระทรวงการอุดมศึกษา วิทยาศาสตร์ วิจัยและนวัตกรรม ซึ่งจัดขึ้นต่อเนื่องเป็นปีที่ 3 โดยในปีนี้นำเสนอในหัวข้อ &quot;ความยั่งยืนทางด้านทรัพยากรธรรมชาติและความรับผิดชอบต่อสังคม&quot; มีผู้ให้ความสนใจจากหลายภาคส่วนเข้าร่วมงานมากกว่า 150 คน และร่วมนำเสนอผลงาน จำนวน 53 ผลงาน โดยมีจำนวนเพิ่มขึ้นอย่างต่อเนื่องในทุกๆ ปี ระหว่างวันที่ 1-2 ธันวาคม 2565<br />
<br />
ทั้งนี้ GIT ได้นำเสนองานวิจัยในรูปแบบ Poster Presentation ในโครงการ Influence of radiation on color modification and color stability in rubies โดยมีนางสาววรัตน์ชนก สุวรรณมณี เป็นหัวหน้าโครงการ และได้รับรางวัล Popular Vote Poster Presentation จาก 16 ผลงาน โครงการวิจัยนี้เป็นการพัฒนาศักยภาพในการตรวจสอบอัญมณีทับทิมที่ผ่านการอาบรังสีสำหรับห้องปฏิบัติการตรวจสอบอัญมณีและเครื่องประดับ เพื่อเผยแพร่ให้ผู้ประกอบการทั้งในและต่างประเทศทราบและทันต่อสถานการณ์ปัจจุบันเกี่ยวกับทับทิมอาบรังสี ซึ่งมีผลต่อมูลค่าการซื้อขายทับทิมในประเทศไทย</p>
