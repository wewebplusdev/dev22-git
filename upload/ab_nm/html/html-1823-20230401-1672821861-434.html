<p>GIT จัดกิจกรรมรณรงค์เพื่อเสริมสร้างค่านิยมการต่อต้าน ป้องกันและปราบปรามการทุจริต<br />
<br />
สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) ตระหนักถึงความสำคัญของการป้องกันและปราบปรามการทุจริต เพื่อใหการดำเนินงานของสถาบันมีความโปร่งใส เป็นธรรม ปลอดจากการทุจริต จึงได้มีการจัดกิจกรรมรณรงค์เพื่อเสริมสร้างค่านิยมการต่อต้าน ป้องกันและปราบปรามการทุจริต ภายในสถาบัน เมื่อวันที่ 4 เมษายน 2565 เวลา 10.30 &ndash; 12.00 น. โดยมีเจ้าหน้าที่จากทุกฝ่ายงานให้ความร่วมมือเข้าร่วมกิจกรรมอย่างพร้อมเพรียง เพื่อเสริมสร้าง วัฒนธรรมองค์กรให้บุคลากรของสถาบันยึดมั่นในการปฏิบัติงานด้วยความซื่อสัตย์สุจริต มีค่านิยมในการต่อต้าน ป้องกันและปราบปรามการทุจริต ไม่เรียก - ไม่รับสินบน งดรับ - งดให้ของขวัญ (No Gift Policy) เพื่อป้องกันผลประโยชน์ทับซ้อน รวมถึงมีการประชาสัมพันธ์กิจกรรมการคัดเลือก &ldquo;คนดีศรีสถาบัน&rdquo; เพื่อยกย่องเชิดชูเจ้าหน้าที่ ผู้ปฏิบัติงานด้วยความซื่อสัตย์ สุจริต มีคุณธรรม จริยธรรม ตามหลักคุณธรรมและจริยธรรม เพื่อเป็นแบบอย่างในการประพฤติปฎิบัติตน ร่วมกันขับเคลื่อนและยกระดับการพัฒนา ด้านคุณธรรมและความโปร่งใสในการดำเนินงานของสถาบัน</p>
