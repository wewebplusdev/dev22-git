<div class="day-month" style="box-sizing: border-box; margin: 0px; padding: 0px; direction: ltr; color: rgb(43, 60, 148); font-family: Tahoma; line-height: 1.2em; font-size: 16px;">
<div class="day" style="box-sizing: border-box; margin: 0px; padding: 0px; direction: ltr; font-size: 1.5em; font-weight: bold;">30</div>

<div class="month" style="box-sizing: border-box; margin: 0px; padding: 0px; direction: ltr; font-size: 1.2em;">กรกฎาคม 2556</div>
</div>

<h3 style="box-sizing: border-box; margin: 15px 0px; padding: 0px; direction: ltr; font-family: tahoma; font-weight: bold; color: rgb(43, 60, 148); text-rendering: optimizelegibility; line-height: 1.2em; font-size: 1.2em;">เผยเส้นทางล่าขุมทรัพย์ ตลาดอัญมณีและเครื่องประดับแดนภารตะ</h3>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) จัดการสัมมนาในหัวข้อ &ldquo;<strong style="box-sizing: border-box; line-height: inherit;">เผยเส้นทางล่าขุมทรัพย์ ตลาดอัญมณีและเครื่องประดับแดนภารตะ</strong>&rdquo; เพื่อสร้างการรับรู้และความเข้าใจเกี่ยวกับตลาดอินเดีย ซึ่งเป็นตลาดที่มีศักยภาพแห่งหนึ่งของโลกที่ควรจับตามอง โดยได้รับเกียรติจาก&nbsp;<strong style="box-sizing: border-box; line-height: inherit;">รองศาสตราจารย์ (พิเศษ) ดร.จักรกฤษณ์ ดวงพัสตรา</strong>&nbsp;และ&nbsp;<strong style="box-sizing: border-box; line-height: inherit;">อาจารย์ทวีศักดิ์ มูลสวัสดิ์</strong>&nbsp;ผู้ทรงคุณวุฒิมาถ่ายทอดประสบการณ์ตรงผ่านมุมมองอันแยบคาย ให้แก่ผู้ประกอบการอัญมณีและเครื่องประดับไทย พร้อมกับตัวแทนจากภาพเอกชน&nbsp;<strong style="box-sizing: border-box; line-height: inherit;">นายชนัตถ์ สรไกรกิติกูล</strong>&nbsp;กรรมการบริหาร บริษัท แพรนด้าจิวเวลรี จำกัด (มหาชน) และ นาย&nbsp;<strong style="box-sizing: border-box; line-height: inherit;">Atul J.Jogani</strong>&nbsp;กรรมการผู้จัดการบริษัท Living Stone Diamond โดยมี&nbsp;<strong style="box-sizing: border-box; line-height: inherit;">นายจุมพล เด่นเมฆา</strong>&nbsp;รองผู้อำนวยการสถาบันวิจัยและพัฒนาอัญมณีและเครื่องประดับแห่งชาติ เป็นประธานเปิดการสัมมนาในครั้งนี้ ณ ห้องดุสิตธานีฮอลล์ โรงแรมดุสิตธานี เมื่อวันที่ 29 กรกฎาคม ที่ผ่านมา</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">สถาบันวิจัยและพัฒนาอัญมณี หรือจีไอที มุ่งหวังที่จะติดอาวุธทางปัญญาและเสริมเขี้ยวเล็บให้แก่ผู้ประกอบการ และพัฒนาเพิ่มขีดความสามารถในการแข่งขันให้กับภาคอุตสาหกรรม โดยเฉพาะประเทศอินเดียซึ่งเป็นตลาดที่ทั่วโลกจับตามอง และมีการเติบโตทางเศรษฐกิจในอัตราสูงถึงร้อยละ 5.6 รวมทั้งการที่มีประชากรที่มากเป็นอันดับสองของโลก กว่า 1,200 ล้านคน และการขยายตัวของชนชั้นกลางที่เพิ่มขึ้นจนในปัจจุบันมีจำนวนเกือบ 200 ล้านคน รวมกับปัจจัยทางสังคมและวัฒนธรรมของชาวอินเดียที่นิยมสวมใส่เครื่องประดับ จึงทำให้อินเดียเป็นตลาดที่มีศักยภาพแถวหน้าของโลกที่ไม่ควรมองข้าม และจากข้อมูลข้างต้น จะเห็นได้ว่าอินเดีย เป็นตลาดใหญ่ ที่มีความน่าสนใจ ทั้งแง่การตลาด ยุทธศาสตร์ และการออกแบบ กฎระเบียบต่างๆ รวมไปถึงงานดีไซน์ที่เป็นเอกลักษณ์เฉพาะตัว</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">การจัดสัมมนาครั้งนี้ จึงได้จัดขึ้น เพื่อเผยแพร่ข้อมูลเชิงลึกในประเด็นต่างๆ ที่ได้รับความนิยมในตลาดอินเดียปัจจุบัน ทั้งสินค้าท้องถิ่นและสินค้านำเข้าจากต่างประเทศ ความแตกต่างของรูปแบบเครื่องประดับในแต่ละพื้นที่/ภูมิภาพ พร้อมนำเสนอแนวทางในการพัฒนาคุณภาพและรูปแบบสินค้าไทยให้สอดคล้องกับความต้องการของผู้บริโภคในตลาด รวมถึงสถานการณ์การแข่งขันของสินค้าอัญมณีในปัจจุบัน เพื่อให้ผู้ประกอบการได้เห็นถึงโอกาสทางการค้าอัญมณีและเครื่องประดับไทยในตลาดอินเดีย ที่ท้าทายความสามารถของผู้ประกอบการไทยที่ต้องการเข้าร่วมแข่งขันและลงทุนในตลาดนี้เป็นอย่างมาก</p>
