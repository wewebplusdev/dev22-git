<p>GIT เดินหน้ากิจกรรมขับเคลื่อนด้านคุณธรรมและความโปร่งใส , เมื่อวันที่ 20 มกราคม 2565 เวลา 09.00-11.00 น. ณ ห้องประชุมใหญ่ ชั้น 3 อาคารไอทีเอฟ ทาวเวอร์ นายสุเมธ ประสงค์พงษ์ชัย ผู้อำนวยการสถาบันวิจัยและพัฒนาอัญมณีและ เครื่องประดับแห่งชาติ (องค์การมหาชน) ได้มอบนโยบายการขับเคลื่อนคุณธรรมและความโปร่งใสในการดำเนินงาน ประจำปีงบประมาณ 2565 ให้แก่บุคลากรทุกระดับของสถาบัน โดยมี วัตถุประสงค์เพื่อให้บุคลากรยึดถือปฏิบัติตามนโยบาย คู่มือ มาตรการ และระเบียบที่เกี่ยวข้องกับการป้องกันและปราบปรามการทุจริต ได้แก่ นโยบายคุณธรรมและความโปร่งใส เจตจำนง การบริหารงานด้วยความซื่อสัตย์สุจริต นโยบาย &quot;No Gift Policy งดรับ-งดให้&quot; คู่มือป้องกันผลประโยชน์ทับซ้อน มาตรการป้องกันการรับสินบน มาตรการตรวจสอบการใช้ดุลพินิจ มาตรการ และแนวทางจัดการเรื่องร้องเรียนการทุจริต มาตรการป้องกันผู้ร้องเรียน และระเบียบสถาบันเกี่ยวกับการใช้ทรัพย์สินของราชการ รวมถึงการเข้าร่วมการประเมินคุณธรรมและความโปร่งใส ในการดำเนินงานของหน่วยงานภาครัฐ (Integrity and Transparency Assessment) หรือการประเมิน ITA ประจำปีงบประมาณ 2565 ทั้งนี้ เพื่อร่วมกันขับเคลื่อนและส่งเสริมการพัฒนา ด้านคุณธรรมและความโปร่งในการดำเนินงานของสถาบัน</p>
