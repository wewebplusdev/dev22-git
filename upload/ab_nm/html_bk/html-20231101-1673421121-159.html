<div class="day-month" style="box-sizing: border-box; margin: 0px; padding: 0px; direction: ltr; color: rgb(43, 60, 148); font-family: Tahoma; line-height: 1.2em; font-size: 16px;">
<div class="day" style="box-sizing: border-box; margin: 0px; padding: 0px; direction: ltr; font-size: 1.5em; font-weight: bold;">22 กุมภาพันธ์ 2561</div>
</div>

<h3 style="box-sizing: border-box; margin: 15px 0px; padding: 0px; direction: ltr; font-family: tahoma; font-weight: bold; color: rgb(43, 60, 148); text-rendering: optimizelegibility; line-height: 1.2em; font-size: 1.2em;"><p style="box-sizing: border-box; color: rgb(72, 72, 72); text-decoration-line: none; line-height: inherit; cursor: default;">พาณิชย์ผลักดันเครื่องประดับอัตลักษณ์ จัดโชว์-จำหน่ายผลงานช่างฝีมือในงานบางกอกเจมส์</p></h3>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);"><strong style="box-sizing: border-box; line-height: inherit;">สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) หรือ GIT เปิดบูธในงาน Bangkok Gems and Jewelry Fair ครั้งที่ 61</strong>&nbsp;อัดแน่นหลากกิจกรรม&nbsp;<strong style="box-sizing: border-box; line-height: inherit;">ชูผลงานอัตลักษณ์อวดฝีมือช่างไทยในท้องถิ่นต่างๆ ทั่วไทย และเครื่องประดับจากดีไซเนอร์รุ่นใหม่หวังเจาะตลาด AEC+6 พร้อมให้บริการตรวจรับรองอัญมณีภายใน 24 ชั่วโมง และมีกูรูมาอัพเดตเทรนด์มาแรงในงาน</strong>&nbsp;ระหว่างวันที่ 21-25 กุมภาพันธ์ นี้ ณ ชาเลนเจอร์ฮอลล์ อิมแพ็ค เมืองทองธานี<br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">นายสนธิรัตน์ สนธิจิรวงศ์ รัฐมนตรีว่าการกระทรวงพาณิชย์</strong>&nbsp;ให้เกียรติเป็นประธานในพิธีเปิดงาน&nbsp;<strong style="box-sizing: border-box; line-height: inherit;">นิทรรศการ &ldquo;จากท้องถิ่น สู่เมือง เลื่องชื่ออัตลักษณ์&rdquo;</strong>&nbsp;พร้อมเปิดเผยว่า อัญมณีและเครื่องประดับเป็นอุตสาหกรรมศักยภาพที่มีความสำคัญต่อการพัฒนาเศรษฐกิจของไทย ซึ่งช่างฝีมือไทยมีทักษะความชำนาญสูงได้รับการยอมรับในระดับสากล และในปีนี้ทางกระทรวงพาณิชย์ได้เน้นโปรโมตงานหัถตศิลป์ไทยให้เป็นที่รู้จักในระดับสากลมากขึ้น แต่ก็จำเป็นต้องขายความเป็นไทยที่คนต่างชาติสามารถเข้าถึงและเข้าใจได้ ดังนั้นจึงมีความจำเป็นต้องเสริมสร้างความรู้เรื่องเทรนด์โลกแก่ช่างฝีมือไทยในท้องถิ่นต่างๆ เพื่อช่วยให้สามารถสร้างสรรค์เครื่องประดับที่สอดคล้องกับความต้องการของลูกค้า รวมถึงช่วยหาช่องทางการตลาดใหม่ๆ ให้ด้วย<br style="box-sizing: border-box;" />
<br style="box-sizing: border-box;" />
ทั้งนี้ GIT ถือเป็นหน่วยงานสำคัญที่ดำเนินงานตามแผนดังกล่าวจนเห็นชัดเจนเป็นรูปธรรมแล้วในโครงการ&nbsp;<strong style="box-sizing: border-box; line-height: inherit;">&ldquo;จากท้องถิ่น สู่เมือง เลื่องชื่ออัตลักษณ์&rdquo;</strong>&nbsp;มีการส่งทีมงานผู้เชี่ยวชาญลงพื้นที่ในท้องถิ่นต่างๆ ทั่วประเทศ ซึ่งมีชื่อเสียงด้านงานฝีมืออัญมณีและเครื่องประดับ เพื่อให้คำปรึกษาและร่วมกันพัฒนาสินค้าใหม่ๆ ที่มีความร่วมสมัยมากขึ้น&nbsp;<strong style="box-sizing: border-box; line-height: inherit;">ซึ่งในงานนี้มีการแสดงผลงานของช่างฝีมือที่ร่วมโครงการจาก 4 จังหวัดนำร่องได้แก่ เชียงใหม่ สุโขทัย เพชรบุรี และตำบลด่านเกวียน อำเภอโชคชัย จังหวัดนครราชสีมา</strong><br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">&ldquo;เมื่อผสมผสานองค์ความรู้ภูมิปัญญาท้องถิ่นของช่างฝีมือไทยเข้ากับความรู้เรื่องดีไซน์และเทรนด์โลกของผู้เชี่ยวชาญจาก GIT ก็จะทำให้สามารถนำเสนอผลิตภัณฑ์เครื่องประดับที่มีความงดงาม ประณีตแบบไทย ในรูปแบบที่ตรงกับรสนิยมของลูกค้าในต่างประเทศได้ดียิ่งขึ้น ช่วยให้ผู้ประกอบการในท้องถิ่นสามารถขยายฐานลูกค้าใหม่ได้&rdquo;</strong>&nbsp;นายสนธิรัตน์ กล่าว<br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">ด้านนางดวงกมล เจียมบุตร ผู้อำนวยการสถาบัน GIT</strong>&nbsp;กล่าวว่า&nbsp;<strong style="box-sizing: border-box; line-height: inherit;">GIT เป็นองค์กรของรัฐที่มีส่วนสำคัญในการสนับสนุนอุตสาหกรรมอัญมณีและเครื่องประดับไทยให้สามารถแข่งขันในตลาดโลกได้ โดยเป็นผู้ตรวจสอบและรับรองคุณภาพอัญมณีและเครื่องประดับที่ได้รับความเชื่อถือในระดับสากล มีหลักสูตรอบรมเพื่อพัฒนาศักยภาพของบุคลากรอย่างต่อเนื่อง และเป็นศูนย์รวมข้อมูลด้านอัญมณีและเครื่องประดับที่สมบูรณ์แบบมากที่สุดของประเทศไทย</strong><br style="box-sizing: border-box;" />
<br style="box-sizing: border-box;" />
<strong style="box-sizing: border-box; line-height: inherit;">&ldquo;สำหรับผู้ประกอบการที่ร่วมโครงการ จากท้องถิ่น สู่เมือง เลื่องชื่ออัตลักษณ์ นั้น นอกจาก GIT จะจัดแสดงผลงานในบูธของสถาบันฯ แล้ว ยังได้นำผลงานต้นแบบจากผู้ร่วมโครงการอัตลักษณ์ฯ จากจังหวัดกาญจนบุรี เชียงใหม่ และตำบลด่านเกวียน อำเภอโชคชัย จังหวัดนครราชสีมา ไปจัดโชว์ในนิทรรศการ New Faces ซึ่งเป็นพื้นที่ให้นัก-ออกแบบรุ่นใหม่ได้โชว์ฝีมือผ่านชิ้นงานสู่สายตาของคนทั่วโลก ที่มาชมงาน Bangkok Gems and Jewelry ครั้งนี้&rdquo;</strong>&nbsp;นางดวงกมล กล่าว<br style="box-sizing: border-box;" />
<br style="box-sizing: border-box;" />
ขณะเดียวกัน GIT ยังจัดนิทรรศการแสดงผลงานและจำหน่ายสินค้าของผู้ประกอบการอัญมณีและเครื่องประดับที่ร่วม โครงการ &ldquo;AEC+6&rdquo; เพื่อพัฒนาสินค้าและขยายตลาดในประเทศกลุ่มอาเซียนและคู่ค้าสำคัญอีก 6 ประเทศ และงานสัมมนาเชิงวิชาการหัวข้อ &ldquo;Ruby &amp; Sapphire Treatments and Identification Decades of Advancement&rdquo; พร้อมเปิดตัวหนังสือโดย รศ.ดร.วิสุทธ์ พิสุทธอานนท์ ผู้เชี่ยวชาญด้านการตรวจสอบอัญมณี การสัมมนาหัวข้อ &ldquo;การมีเครื่องหมายรับรองคุณภาพ (Hallmark) สำคัญอย่างไรต่อการเลือกซื้อเครื่องประดับ&rdquo; โดยนายจักรพันธ์ สุวรรณวิจิตร การเสวนาหัวข้อเครื่องประดับอัตลักษณ์ไทย+เทรนด์พลอยสี โดย อ.นิวัฒน์ สิงหชนะชัยกุล และผู้ทรงคุณวุฒิ<br style="box-sizing: border-box;" />
<br style="box-sizing: border-box;" />
นอกจากนี้ GIT ยังให้บริการคำปรึกษาและบริการอื่นๆ เช่น การตรวจสอบอัญมณีและโลหะมีค่า การเผยแพร่มาตรฐานอัญมณีและมาตรฐานสี พร้อมจำหน่ายหนังสือและของที่ระลึก และพิเศษสุดเพื่อฉลองครบรอบ 20 ปี GIT ผู้ใช้บริการของสถาบันครบ 500 บาท/ใบเสร็จ จะได้รับสิทธิการสมัครสมาชิกสถาบันฟรี</p>
