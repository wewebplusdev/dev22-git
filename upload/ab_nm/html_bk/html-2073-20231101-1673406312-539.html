<div class="day-month" style="box-sizing: border-box; margin: 0px; padding: 0px; direction: ltr; color: rgb(43, 60, 148); font-family: Tahoma; line-height: 1.2em; font-size: 16px;">
<div class="day" style="box-sizing: border-box; margin: 0px; padding: 0px; direction: ltr; font-size: 1.5em; font-weight: bold;">23&nbsp;<strong style="box-sizing: border-box; line-height: inherit;">กันยายน 2563</strong></div>
</div>

<h3 style="box-sizing: border-box; margin: 15px 0px; padding: 0px; direction: ltr; font-family: tahoma; font-weight: bold; color: rgb(43, 60, 148); text-rendering: optimizelegibility; line-height: 1.2em; font-size: 1.2em;">&nbsp;</h3>

<p style="box-sizing: border-box; color: rgb(72, 72, 72); text-decoration-line: none; line-height: inherit; cursor: default;">GIT พร้อมร่วมจัดเทศกาลนานาชาติ &quot;พลอยและเครื่องประดับจันทบุรี 2020&quot;</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);"><strong style="box-sizing: border-box; line-height: inherit;">สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) หรือ GIT ผนึกกำลังจังหวัดจันทบุรี องค์การบริหารส่วนจังหวัดจันทบุรี สมาคมผู้ค้าอัญมณีและเครื่องประดับจันทบุรี และสำนักส่งเสริมการจัดประชุมและนิทรรศการ (องค์การมหาชน)&nbsp;</strong>ประกาศความพร้อมจัดงานเทศกาลนานาชาติพลอยและเครื่องประดับจันทบุรี 2020 ต่อเนื่องเป็นปีที่ 2 หลังจากกระแสตอบรับดีเกินคาด ปลุกกำลังซื้อส่งท้ายปลายปี&nbsp;<strong style="box-sizing: border-box; line-height: inherit;">ระหว่างวันที่ 18-22 ธันวาคม 2563 ณ ศูนย์ส่งเสริมอัญมณีและเครื่องประดับจันทบุรี เคพี จิวเวลลี่เซ็นเตอร์ และตลาดพลอย ถนนศรีจันทร์</strong>&nbsp;<strong style="box-sizing: border-box; line-height: inherit;">นายสุเมธ ประสงค์พงษ์ชัย รองผู้อำนวยการสถาบัน รักษาการแทนผู้อำนวยการสถาบัน</strong>&nbsp;กล่าวว่า ในภาวะที่ตลาดการค้าอัญมณีและเครื่องประดับระหว่างประเทศได้รับผลกระทบจากการแพร่ระบาดของโควิด-19 ทางสถาบันฯ เดินหน้าร่วมมือกับพันธมิตรในพื้นที่จังหวัดจันทบุรี จัดเทศกาลนานาชาติพลอยและเครื่องประดับจันทบุรี 2020 เพื่อเป็นการขยายช่องทางการจัดจำหน่ายสินค้าอัญมณีและเครื่องประดับในประเทศทดแทนการส่งออกในภาวะการแพร่ระบาดของโควิด-19&nbsp;<strong style="box-sizing: border-box; line-height: inherit;">ภายใต้แนวคิด &quot;Go Together: Chanthaburi City of Gems&quot;</strong>&nbsp;เพื่อกระตุ้นเศรษฐกิจ สร้างความเชื่อมั่นในการเลือกซื้ออัญมณี และเป็นเวทีสำหรับผู้ประกอบการในจังหวัดจันทบุรี ได้นำเสนอผลิตภัณฑ์อัญมณีและเครื่องประดับที่มีคุณภาพให้แก่ผู้บริโภค ตามนโยบายของรัฐบาลที่ต้องการพัฒนาจังหวัดจันทบุรีให้เป็นนครอัญมณี และส่งเสริมให้ประเทศไทยเป็นศูนย์กลางการผลิตและการค้าอัญมณีและเครื่องประดับระดับโลกต่อไป ภายในงานจะมีคูหาจัดแสดงและจำหน่ายสินค้าจากผู้ประกอบการชาวไทยและต่างชาติกว่า 300 คูหา โดยผู้ชมงานจะได้พบกับผลิตภัณฑ์อัญมณีและเครื่องประดับและสินค้าเกี่ยวข้องมากมาย ได้แก่&nbsp;<strong style="box-sizing: border-box; line-height: inherit;">พลอยดิบ พลอยเจียระไน วัตถุดิบประกอบอัญมณี เครื่องประดับอัญมณี เครื่องจักรและอุปกรณ์ รวมถึงบรรจุภัณฑ์</strong>&nbsp;ซึ่งครอบคลุมทุกภาคส่วนในวงการอุตสาหกรรมอัญมณี และยังได้รับการสนับสนุนจาก<strong style="box-sizing: border-box; line-height: inherit;">สำนักส่งเสริมการจัดประชุมและนิทรรศการ (องค์การมหาชน)</strong>&nbsp;โดยจัดกิจกรรมภายในงานประกอบด้วย&nbsp;<strong style="box-sizing: border-box; line-height: inherit;">Business Matching การสัมมนาเชิงธุรกิจเพื่อส่งเสริมการค้าการลงทุน</strong>&nbsp;ขณะเดียวกัน ภายในงาน&nbsp;<strong style="box-sizing: border-box; line-height: inherit;">ทางสถาบัน GIT จะจัดห้องปฏิบัติการวิเคราะห์ตรวจสอบอัญมณีและเครื่องประดับเคลื่อนที่ (Mobile Lab) เพื่อให้บริการผู้ประกอบการ ผู้ซื้อและผู้บริโภค</strong>&nbsp;เพื่อสร้างความเชื่อมั่นในการซื้อขายอัญมณีและเครื่องประดับด้วยความมั่นใจ&nbsp;<strong style="box-sizing: border-box; line-height: inherit;">ภายใต้โครงการซื้อด้วยความมั่นใจ (Buy With Confidence) ผ่านใบรับรองจาก GIT โดยผู้เชี่ยวชาญด้านการตรวจสอบอัญมณีและเครื่องประดับ</strong>&nbsp;&quot;ความพิเศษของงานครั้งนี้คือ ระยะเวลาของการจัดงาน เป็นช่วงเวลที่ประชาชนเดินทางท่องเที่ยวในช่วงปลายปี และจับจ่ายสินค้าเพื่อเป็นของขวัญในเทศกาลคริสต์มาสและปีใหม่ ซึ่งงานนี้ผู้ชมงานจะได้เลือกซื้อสินค้าคุณภาพดีในราคาผู้ผลิต คาดว่าจะสามารถกระตุ้นเศรษฐกิจในจังหวัด ทั้งการท่องเที่ยว และอัญมณีและเครื่องประดับช่วงปลายปีให้กลับมาคึกคักอีกครั้ง&quot; นายสุเมธ กล่าว<br style="box-sizing: border-box;" />
<br style="box-sizing: border-box;" />
ทั้งนี้&nbsp;<strong style="box-sizing: border-box; line-height: inherit;">เทศกาลนานาชาติพลอยและเครื่องประดับจันทบุรี 2020 (International Chanthaburi Gems and Jewelry Festival 2020) จะจัดขึ้นระหว่างวันที่ 18-22 ธันวาคม 2563 ณ ศูนย์ส่งเสริมอัญมณีและเครื่องประดับจันทบุรี เคพี จิวเวลลี่เซ็นเตอร์ และตลาดพลอย ถนนศรีจันทร์</strong>&nbsp;ผู้สนใจสามารถติดตามข้อมูลเพิ่มเติมเกี่ยวกับ&nbsp;<strong style="box-sizing: border-box; line-height: inherit;">&quot;เทศกาลนานาชาติพลอยและเครื่องประดับจันทบุรี 2020&quot;</strong>&nbsp;ได้ที่&nbsp;<a href="https://www.git.or.th/" style="box-sizing: border-box; color: rgb(0, 0, 255); text-decoration-line: none; line-height: inherit;">www.git.or.th</a></p>
