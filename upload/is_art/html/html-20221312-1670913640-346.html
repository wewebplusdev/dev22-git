<div class="heading" style="box-sizing: border-box; margin: 0px; padding: 0px; direction: ltr; position: relative; color: rgb(34, 34, 34); font-family: tahoma; font-size: 16px;">
<h2 style="box-sizing: border-box; margin: 10px 0px 1em; padding: 0px; direction: ltr; color: rgb(43, 60, 148); text-rendering: optimizelegibility; line-height: 1.4; border-bottom: 4px solid rgb(91, 91, 91); text-shadow: rgba(76, 80, 77, 0.44) 1px 1px 0px;">เครื่องประดับรักชาติ</h2>
</div>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ก้าวเข้าเดือนสิบสองแล้ว ดีกรีความร้อนแรงทางการเมืองยังไม่จางหายไป แถมยังเหมือนว่าจะหนักขึ้นทุกที อย่างไรก็ตามเราในฐานะประชากรของประเทศ ก็ยังต้องเผชิญ เราจึงต้องพิจารณาอย่างมีสติ และรอบคอบ ว่าสิ่งใดควรหรือไม่ควร และหวังเป็นอย่างยิ่งว่า เหตุการณ์ต่างๆ ที่เกิดขึ้นในขณะนี้จะจบสิ้นไปในเร็ววัน</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">สำหรับในเดือนธันวาคมนี้ เรามีวันสำคัญ และเทศกาลมากมาย และหนึ่งในวันสำคัญนั้นคือ&nbsp;<strong style="box-sizing: border-box; line-height: inherit;">&ldquo;วันพ่อ&rdquo;</strong>&nbsp;หรือที่เรารู้จักกันในนามของ&nbsp;<strong style="box-sizing: border-box; line-height: inherit;">&ldquo;วันเฉลิมพระชนมพรรษาพระบาทสมเด็จพระเจ้าอยู่หัว&rdquo;</strong>&nbsp;นั่นเอง</p>

<center style="box-sizing: border-box; color: rgb(34, 34, 34); font-family: tahoma; font-size: 16px;"><img src="/images/know_imgs/2013/12_december/04/pic1.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" />&nbsp;&nbsp;&nbsp;<img src="/images/know_imgs/2013/12_december/04/pic2.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" /></center>

<p>&nbsp;</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">วันพ่อ ถือว่าเป็นวันสำคัญ ในการฉลองความเป็นพ่อ และบุคคลที่นับถือในการเป็นพ่อ วันพ่อแห่งชาติทั่วโลกจะมีการจัดแตกต่างกันไป ในประเทศไทยจัดตรงกับวันที่ 5 ธันวาคม ของทุกปี และในวันนี้เองก็ยังเป็นวันเฉลิมพระชนมพรรษาพระบาทสมเด็จพระปรมินทรมหาภูมิพลอดุลยเดช และถือเป็น&nbsp;<strong style="box-sizing: border-box; line-height: inherit;">วันชาติ</strong>&nbsp;อีกด้วย</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">การเฉลิมฉลองวันพ่อ และกิจกรรมวันพ่อแห่งชาติจัดติดต่อกันทุกปีตั้งแต่ พ.ศ. 2523 กว่า 30 ปีมาแล้ว โดยการริเริ่มของนายกสมาคมผู้อาสาสมัครและช่วยการศึกษา คุณหญิงเนื้อพิทย์ เสมรสุต สัญลักษณ์ที่ใช้ในวันพ่อได้แก่&nbsp;<strong style="box-sizing: border-box; line-height: inherit;">ดอกพุทธรักษา</strong>&nbsp;ซึ่งมีชื่ออันเป็นมงคล เนื่องจากพ่อ เป็นบุคคลผู้มีพระคุณและมีบทบาทสำคัญต่อครอบครัวและสังคมที่ผู้เป็นลูกจะ เคารพเทิดทูนและตอบแทนพระคุณด้วยความกตัญญู และสังคมควรที่จะยกย่องให้เกียรติรำลึกถึงผู้เป็นพ่อ และเราก็ได้ถือเอาวันที่ 5 ธันวาคม ของทุกปี ซึ่งเป็นวันเฉลิมพระชนมพรรษาของพระบาทสมเด็จพระเจ้าอยู่หัวภูมิพลอดุลยเดช เป็น&nbsp;<strong style="box-sizing: border-box; line-height: inherit;">&quot;วันพ่อแห่งชาติ&quot;</strong>&nbsp;ทั้งนี้มีเหตุผลอยู่ด้วยกัน 4 ประการคือ</p>

<ul class="pro_list1" style="box-sizing: border-box; margin: 0px 0px 1.25rem 20px; padding-right: 0px; padding-left: 0px; direction: ltr; font-size: 16px; line-height: 1.6; list-style-position: outside; font-family: tahoma; color: rgb(34, 34, 34);">
	<li style="box-sizing: border-box; margin: 0px; padding: 2px 0px 2px 15px; direction: ltr; display: block; background: url(&quot;../images/pro_images/ul_list1_marker.png&quot;) 0px 7px no-repeat; line-height: 16px; font-size: 0.875em; font-family: inherit; color: rgb(72, 72, 72);">เพื่อเทิดทูนพระเกียรติคุณของ พระบาทสมเด็จพระเจ้าอยู่หัว</li>
	<li style="box-sizing: border-box; margin: 0px; padding: 2px 0px 2px 15px; direction: ltr; display: block; background: url(&quot;../images/pro_images/ul_list1_marker.png&quot;) 0px 7px no-repeat; line-height: 16px; font-size: 0.875em; font-family: inherit; color: rgb(72, 72, 72);">เพื่อเทิดทูนพระคุณของพ่อ และยกย่องบทบาทของพ่อที่มีต่อครอบครัวและสังคม</li>
	<li style="box-sizing: border-box; margin: 0px; padding: 2px 0px 2px 15px; direction: ltr; display: block; background: url(&quot;../images/pro_images/ul_list1_marker.png&quot;) 0px 7px no-repeat; line-height: 16px; font-size: 0.875em; font-family: inherit; color: rgb(72, 72, 72);">เพื่อให้ลูกได้แสดงความกตัญญูกตเวทีต่อพ่อ</li>
	<li style="box-sizing: border-box; margin: 0px; padding: 2px 0px 2px 15px; direction: ltr; display: block; background: url(&quot;../images/pro_images/ul_list1_marker.png&quot;) 0px 7px no-repeat; line-height: 16px; font-size: 0.875em; font-family: inherit; color: rgb(72, 72, 72);">เพื่อให้ผู้เป็นพ่อ สำนึกในหน้าที่และความรับผิดชอบของตน</li>
</ul>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">โดยทั่วไป&nbsp;<strong style="box-sizing: border-box; line-height: inherit;">&ldquo;วันชาติ&rdquo;</strong>&nbsp;มักจะหมายถึง วันเฉลิมฉลองที่ประเทศนั้นๆได้รับอิสรภาพ เป็นเอกราช หรือเป็นวันสถาปนาประเทศ รัฐ ราชวงศ์ หรือวันพระราชสมภพของพระมหากษัตริย์ วันเกิดประมุขของรัฐ หรืออาจจะเป็นวันที่มีความสำคัญทางประวัติศาสตร์อื่นๆ สำหรับ ประเทศไทย เราเคยได้มีการกำหนดให้วันที่ 24 มิถุนายน เป็น &ldquo;วันชาติ&rdquo; ของไทย ด้วยถือว่าวันที่ 24 มิถุนายน 2475 เป็นวันเปลี่ยนแปลงการปกครองจากระบอบสมบูรณาญาสิทธิราชย์ มาเป็นการปกครองในระบอบรัฐธรรมนูญที่เป็นประชาธิปไตย โดยได้มี ประกาศสำนักนายกรัฐมนตรี เรื่อง &ldquo;วันชาติ&rdquo; ลงวันที่ 18 กรกฎาคม พ.ศ. 2481 โดย พ.อ.พหลพลพยุหเสนา เป็นนายกรัฐมนตรีสมัยนั้น และได้มีการเฉลิมฉลองวันชาติ 24 มิถุนายน ครั้งแรกในปีพ.ศ. 2482 ในสมัยจอมพล ป. พิบูลสงครามเป็นนายกรัฐมนตรี แต่ต่อมาภายหลัง นับแต่ปี พ.ศ. 2503 ประเทศไทยจึงได้ถือเอาวันพระราชสมภพของพระบาทสมเด็จพระเจ้าอยู่หัว ซึ่งตรงกับวันที่ 5 ธันวาคม ของทุกปี เป็น &ldquo;วันชาติ&rdquo; ของไทย ตั้งแต่นั้นเป็นต้นมา</p>

<center style="box-sizing: border-box; color: rgb(34, 34, 34); font-family: tahoma; font-size: 16px;"><img src="/images/know_imgs/2013/12_december/04/pic3.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" />&nbsp;&nbsp;&nbsp;&nbsp;<img src="/images/know_imgs/2013/12_december/04/pic4.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" /></center>

<p>&nbsp;</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ตามปกติ การจัดงาน &ldquo;วันชาติ&rdquo; ของประเทศต่างๆก็จะมีกิจกรรมและรูปแบบแตกต่างกันออกไป ส่วนใหญ่ก็มักจะมีการกล่าวสุนทรพจน์ การจัดขบวนพาเหรดเฉลิมฉลอง การจุดพลุดอกไม้ไฟอย่างเอิกเกริก รวมไปถึงการแสดงมหรสพต่างๆ เป็นต้น แต่ในประเทศไทย เนื่องจากวันชาติ เป็นวันเฉลิมพระชนมพรรษา และวันพ่อแห่งชาติ ซึ่งมีกิจกรรมเฉลิมฉลองอยู่แล้ว กอปรกับประเทศไทยยังไม่เคยเป็นเมืองขึ้นของใครมาก่อน และคนรุ่นใหม่ส่วนใหญ่ก็คุ้นชินกับการปกครองระบอบประชาธิปไตยอย่างที่เห็น กันอยู่ปัจจุบัน</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">โดยส่วนใหญ่การจัดกิจกรรม &ldquo;วันชาติ&rdquo; ของเรามักจัดรวมกับกิจกรรมเพื่อถวายความจงรักภักดีต่อพระบาทสมเด็จพระเจ้าอยู่หัว&nbsp;<strong style="box-sizing: border-box; line-height: inherit;">&ldquo;พ่อหลวงของแผ่นดิน&rdquo;</strong>&nbsp;มากกว่าประเด็นอื่น อย่างไรก็ดี หากเราจะระลึกว่าวันนี้ ก็เป็น &ldquo;วันชาติ&rdquo;ของไทยด้วย แล้วจัดกิจกรรมต่างๆที่จะแสดงให้เห็นว่า พระบาทสมเด็จพระเจ้าอยู่หัว ได้ทรงบำเพ็ญพระราชกรณียกิจเพื่อ &ldquo;ประเทศชาติ&rdquo; ด้วยพระวิริยะอุตสาหะ และความเสียสละมาอย่างยาวนานเช่นไร ก็อาจจะทำให้ วันนี้ มีความหมายครบถ้วนสมบูรณ์ยิ่งขึ้น</p>

<center style="box-sizing: border-box; color: rgb(34, 34, 34); font-family: tahoma; font-size: 16px;"><img src="/images/know_imgs/2013/12_december/04/pic6.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" />&nbsp;&nbsp;&nbsp;&nbsp;&nbsp;&nbsp;<img src="/images/know_imgs/2013/12_december/04/pic5.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" /></center>

<p>&nbsp;</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ดอกไม้สัญลักษณ์ประจำวันพ่อแห่งชาติ คือ&nbsp;<strong style="box-sizing: border-box; line-height: inherit;">ดอกพุทธรักษา</strong>&nbsp;มีสีเหลืองเด่น เป็นสีของวันพระราชสมภพของพระบาทสมเด็จพระเจ้าอยู่หัวฯ มีความหมายคือ ความสงบสุขร่วมเย็น การปกป้องคุ้มครอง แสดงถึงความรักและเคารพบูชาพ่อ ที่คอยปกป้องครอบครัว โดยมีความเชื่อว่า หากบ้านใดปลูกต้นพุทธรักษาไว้ จะช่วยปกป้องคุ้มครองอันตรายแก่บ้าน และที่อยู่อาศัยได้ ดังนั้นในวันนี้เราจึงมักเห็นคนมอบเข็มกลัดดอกพุทธรักษา และมอบเข็มกลัดดอกพุทธรักษาให้กับคนที่คุณรัก เพื่อแสดงถึงความรักพ่อ และความจงรักภักดีต่อพระบาทสมเด็จพระเจ้าอยู่หัวอีกด้วย</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">อย่างไรก็ตาม นอกจากเข็มกลัดดอกพุทธรักษา แล้วประชาชนชาวไทย ก็นิยมที่จะประดับธงชาติ และธงราว ประดับไว้ตามบ้าน หรือสถานที่ราชการ หรือบางคนก็มีการนำสัญลักษณ์ธงชาติ สีของธงไตรรงค์มาทำเป็นเครื่องประดับอีกด้วย เพื่อแสดงให้เห็นถึงความจงรักและภักดีต่อชาติอีกด้วย ซึ่งก็ไม่ได้มีแต่ประเทศไทยเพียงแห่งเดียวเท่านั้น ไม่ว่าจะเป็น สหรัฐอเมริกา ฝรั่งเศส รวมทั้งประเทศมหาอำนาจต่างๆ ก็มีการประดิษฐ์ และจัดทำเครื่องประดับ ซึ่งเป็นสัญลักษณ์ของวันชาติ รวมทั้งที่ระลึกถึงเหตุการณ์สำคัญของชาติ โดยใช้สัญลักษณ์จากสีสันของธงชาติประเทศนั้นๆ ด้วยเช่นกัน</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ท้ายสุดนี้สำหรับผู้ที่ชื่นชอบอัญมณีและเครื่องประดับและสนใจในประเด็นเกี่ยวกับการประเมินราคาของอัญมณี สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) เปิดหลักสูตร&nbsp;<strong style="box-sizing: border-box; line-height: inherit;">Jewelry Appraisal Corse</strong>&nbsp;ขึ้นในวันที่ 17 - 19 ธันวาคม 2556 ซึ่งเป็นหลักสูตรที่จะทำให้คุณมีความรู้และความเข้าใจเกี่ยวกับอัญมณีและเครื่องประดับประกอบกับการประเมินราคาที่ถูกต้องจากวิทยากรมีประสบการณ์กว่า 30 ปี&nbsp;<strong style="box-sizing: border-box; line-height: inherit;">Mr.Tay Thye Sun</strong>&nbsp;สอบถามรายละเอียดเพิ่มเติมที่ ศูนย์ฝึกอบรม 02 634 4999 ต่อ 301 - 313 หรือที่ www.git.or.th</p>
