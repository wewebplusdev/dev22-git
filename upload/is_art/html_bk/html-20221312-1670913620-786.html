<div class="heading" style="box-sizing: border-box; margin: 0px; padding: 0px; direction: ltr; position: relative; color: rgb(34, 34, 34); font-family: tahoma; font-size: 16px;">
<h2 style="box-sizing: border-box; margin: 10px 0px 1em; padding: 0px; direction: ltr; color: rgb(43, 60, 148); text-rendering: optimizelegibility; line-height: 1.4; border-bottom: 4px solid rgb(91, 91, 91); text-shadow: rgba(76, 80, 77, 0.44) 1px 1px 0px;">รอบรู้เรื่องโลหะ</h2>
</div>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">จากสัปดาห์ที่ผ่านมา เราได้ทราบถึงคุณสมบัติของโลหะเงิน โลหะมีค่าที่นิยมนำมาผลิตเป็นเครื่องประดับตั้งแต่อดีตจวบจนถึงปัจจุบัน ซึ่งคงทำให้ท่านผู้อ่านได้ทราบกันแล้วว่าถึงแม้จะเรียกว่าเงิน แต่มีความแตกต่างกันอยู่เล็กน้อย สำหรับเงินประเภทต่างๆ และในวันนี้เราจะขอนำทุกท่านมารู้จักกับโลหะอีกสองชนิดที่มีความสำคัญต่ออุตสาหกรรมอัญมณีและเครื่องประดับไม่น้อยเลยทีเดียว เพียงแต่เรามักมองข้ามไป เนื่องจากโลหะเหล่านี้อยู่ในฐานะของโลหะผสมภายใต้โลหะมีค่าที่เรารู้จักกันนั่นเอง</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">โลหะมีค่า ประเภทแรกที่เราควรรู้จักนั่นคือ&nbsp;<strong style="box-sizing: border-box; line-height: inherit;">ทองแดง</strong>&nbsp;(Copper) ทองแดงนับเป็นโลหะที่มีสีสันสวยงาม ถึงแม้ว่าจะไม่ถูกจัดกลุ่มให้อยู่ในกลุ่มโลหะมีค่าก็ตาม แต่อย่างไรก็ตามทองแดงก็ถือได้ว่าเป็นโลหะที่มีประโยชน์อย่างกว้างขวาง โดยเฉพาะในวงการอุตสาหกรรมผลิตอุปกรณ์ไฟฟ้าชนิดต่างๆ เนื่องจากทองแดงเป็นโลหะที่สามารถนำไฟฟ้าและความร้อนได้เป็นอย่างดี รองลงมาจากทองคำและเงิน</p>

<center style="box-sizing: border-box; color: rgb(34, 34, 34); font-family: tahoma; font-size: 16px;"><img height="378" src="https://www.git.or.th/images/know_imgs/2013/11_november/27/copper-1.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" width="350" /></center>

<p>&nbsp;</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">สำหรับความนิยมที่ใช้ทองแดงทำเครื่องประดับนั้น มีมาตั้งแต่ในยุคบรอนซ์ นอกจากนี้ทองแดง และโลหะทองแดงผสมยังสามารถผลิตได้หลากหลายสี และมีกรรมวิธีในการสร้างสีของผิวขึ้นได้มากมาย ตั้งแต่สีชมพู เหลือง ขาว แดง หรือ แม้แต่สีดำ ก็สามารถทำได้ ซึ่งแม้ว่าทองแดงและโลหะผสมทองแดงนั้นจะมีปริมาณมาก แต่คุณสมบัติโดยรวมไม่สามารถเทียบเท่าโลหะมีค่า จึงมักจะจัดให้โลหะนี้ใช้สำหรับเป็นเครื่องประดับเทียม หรืออาจเรียกได้ว่าเครื่องประดับตามสมัยนิยม (เครื่องประดับแฟชั่น)</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ทองแดงในธรรมชาติมีการค้นพบทั้งที่เป็นโลหะอิสระ (Native element)&nbsp;<strong style="box-sizing: border-box; line-height: inherit;">หรือพบเป็นสินแร่</strong>&nbsp;(Copper ore) หลายชนิด ซึ่งแหล่งแร่เหล่านี้ค้นพบอยู่กระจัดกระจายทั่วโลก ในแง่ของการทำเครื่องประดับนั้น ทองแดงนับได้ว่าเป็นโลหะผสมที่สำคัญมาก สามารถนำไปใช้ผสมกับทองคำและเงินได้ ส่วนโลหะผสมที่มีทองแดงเป็นองค์ประกอบหลัก เช่น&nbsp;<strong style="box-sizing: border-box; line-height: inherit;">ทองเหลือง</strong>&nbsp;(Brass) ประกอบด้วยทองแดง 70% และสังกะสี 30% ก็เป็นที่นิยมในการทำเครื่องตกแต่งบ้านหรือทองแดง 87.5% และสังกะสี 12.5% จัดเป็นโลหะผสมที่มีสีเหลืองสวยงามเหมือนทองคำ จึงนิยมนำไปใช้ทำเครื่องประดับเทียม/เครื่องประดับแฟชั่น ที่มีราคาย่อมเยากว่า&nbsp;<strong style="box-sizing: border-box; line-height: inherit;">หรือแม้แต่ทองสัมฤทธิ์</strong>&nbsp;(Bronze) ซึ่งเป็นโลหะผสมของทองแดง ดีบุกและสังกะสีเล็กน้อย ที่นิยมนำไปใช้ในงานเครื่องประดับเช่นกัน ก็ยังได้รับความนิยม และที่สำคัญทราบหรือไม่ว่าเหรียญที่ใช้กันอยู่ในปัจจุบันก็มีทองแดงเป็นโลหะผสมอยู่ด้วยเช่นกัน</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">แม้ว่าโลหะทองแดงจะมีความสวยงาม แต่เหตุใดทำไมถึงไม่นิยมิใช้ทองแดงมาทำเป็นเครื่องประดับ หรือใช้เป็นโลหะหลักโดยตรง นั่นเพราะว่า ทองแดงนั้นสามารถเกิดปฏิกิริยาเคมีกับออกซิเจน ในน้ำและอากาศจะเกิดเป็นคราบสีเขียวๆ ที่ผิวได้ถ้าเราปล่อยให้สัมผัสกับน้ำและอากาศเป็นเวลานาน รวมทั้งอาจเกิดคราบสีดำ หรือคราบสีชมพูได้เมื่อโดนความร้อนอีกด้วย</p>

<center style="box-sizing: border-box; color: rgb(34, 34, 34); font-family: tahoma; font-size: 16px;"><img height="329" src="https://www.git.or.th/images/know_imgs/2013/11_november/27/copper2.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" width="285" />&nbsp;&nbsp;&nbsp;&nbsp;<img height="329" src="https://www.git.or.th/images/know_imgs/2013/11_november/27/copper3.jpg" style="box-sizing: border-box; max-width: 100%; height: auto; display: inline-block; vertical-align: middle; border: 1px none rgb(206, 203, 203);" width="285" /></center>

<p>&nbsp;</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">และอีกโลหะที่สำคัญที่เราจะมาแนะนำให้ทุกท่านได้ทราบนั่นก็คือ&nbsp;<strong style="box-sizing: border-box; line-height: inherit;">สังกะสี</strong>&nbsp;(Zinc) สำหรับสังกะสีนับว่าเป็นโลหะอีกชนิดหนึ่งที่มนุษย์รู้จักและใช้ประโยชน์กันมาเป็นเวลานานแต่ในอดีต สังกะสีมักถูกใช้ในรูปของโลหะผสมมากกว่าที่ใช้เป็นลักษณะของโลหะอิสระ (ใช้เพียงตัวเดียว) โดยมนุษย์เริ่มมีการถลุงโลหะสังกะสีมาใช้งานนับตั้งแต่ช่วงปี ค.ศ. 1000 ในประเทศจีนและอินเดีย และเริ่มเผยแพร่เข้าสู่ยุโรปในช่วงศตรวรรษที่ 17</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ประโยชน์ของสังกะสีที่สำคัญคือเป็นโลหะผสมกับโลหะอื่น เช่นใช้ผสมในอะลูมิเนียม ในการทำแม่แบบโลหะเป็นองค์ประกอบในการทำทองเหลือง ใช้ในการชุดเคลือบผิวเหล็กกล้า เพื่อป้องกันสนิม ใช้ในอุตสาหกรรมผลิตอุปกรณ์ไฟฟ้าหลายชนิด เช่นการผลิตฟิวส์ การผลิตถ่ายไฟฉายและแบตเตอรี่ ใช้เป็นส่วนผสมในยางและสี จากรายละเอียดข้างต้น ดูเหมือนว่าสังกะสีจะไม่ค่อยเข้ากับเครื่องประดับเท่าไรนัก แต่ในความเป็นจริงแล้ว เนื่องจากสังกะสีเป็นธาตุที่ให้สีขาวปนน้ำเงินเล็กน้อย เมื่อนำไปผสมกับโลหะมีค่าต่างๆ จะก่อให้เกิดสีที่สวยงาม และนอกจากนี้ยังไม่ผุกร่อนได้ง่ายอีกด้วย โดยธาตุสังกะสีนั้นพบในธรรมชาติส่วนมากเป็นรูปสารประกอบโลหะในรูปของสารประกอบซัลไฟต์ ร่วมกับโลหะชนิดอื่นๆ พบกระจายทั่วไปทั้งในบริติชโคลัมเบีย แคนาดา ภาคตะวันตกของอเมริกา เปรู ออสเตรเลีย และญี่ปุ่น</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ซึ่งแม้ว่าโลหะทั้งสองชนิดที่เรานำมาให้ทุกท่านได้รู้จักในวันนี้ อาจจะไม่ใช่โลหะใหม่ที่มีบนโลกใบนี้ แต่อย่างน้อยก็ทำให้ท่านได้ทราบว่า โลหะบางชนิดที่ดูเหมือนไม่สำคัญนั้น แต่ยังมีความสำคัญอยู่ในทุกอุตสาหกรรมเช่นกัน เหมือนกับทุกๆ สิ่งในโลก ไม่มีสิ่งใดที่มีค่า เพียงแต่อยู่อย่างไร และนำมาใช้อย่างไรเท่านั้น</p>

<p style="box-sizing: border-box; margin: 0px 0px 1.25rem; padding: 0px; direction: ltr; font-family: tahoma; font-size: 0.875em; line-height: 1.2; text-rendering: optimizelegibility; color: rgb(72, 72, 72);">ภาพจาก 500 Metal Vessels</p>
